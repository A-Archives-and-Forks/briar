Briar este o aplicație de mesagerie concepută pentru activiști, jurnaliști și oricine altcineva care are nevoie de o modalitate sigură, ușoară și robustă de a comunica. Spre deosebire de aplicațiile tradiționale de mesagerie, Briar nu se bazează pe un server central - mesajele sunt sincronizate direct între dispozitivele utilizatorilor. Dacă internetul nu este disponibil, Briar poate sincroniza prin Bluetooth sau Wi-Fi, permițând schimbul de informații într-o situație de criză. Dacă internetul este disponibil, Briar poate sincroniza prin intermediul rețelei Tor, protejând utilizatorii și relațiile lor de supraveghere.

App-ul oferă mesaje private, grupuri și forumuri, precum și bloguri. Suportul pentru rețeaua Tor este integrat în app. Tot ceea ce faceți în Briar este stocat doar pe dispozitivul dumneavoastră, cu excepția cazului în care decideți să îl partajați cu alți utilizatori.

Nu există reclame și nici urmărire. Codul sursă al app-ului este complet deschis pentru a fi inspectat de oricine și a fost deja auditat profesional. Toate versiunile Briar sunt reproductibile, ceea ce face posibilă verificarea faptului că codul sursă publicat corespunde exact app-ului publicat aici. Dezvoltarea este realizată de o mică echipă non-profit.